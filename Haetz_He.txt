רָאִיתִי עֵץ כּוֹרֵעַ עַל נָהָר,
אֵיתָן וּשְׂבַע יָמִים וִידוּעַ-סַעַר,
אַדִּיר מַרְגּוֹעַ וְשַׁכּוּל מִיַּעַר
אֵיכָה סָגַד לַזֶּרֶם הַנִּמְהָר!

בְּחֶבְיוֹנֵי עִתִּים לִבּוֹ בָּגַר,
שָׁלֵם עִם הַשְפָּלַת-עַצְמוֹ-מִדַּעַת,
עִם גַּאֲוָה וְאַהֲבָה נִכְנַעַת
וְהַקַּדְמוּת בּוֹ - לַיִשׁ בַּסוַּגר.

וַיִּפָּקֵד בַּמֶרִי וּבַחֹק,
וַּמר-דָּמוֹ הָיָה לִפְרִי מָתוֹק.
וַיִּסָעֵר כָּהֵנָה וְכָהֵנָה.

וְרַק הַזֶּרֶם שֶׁחָלַף אֵי-אָז
רָאָה אֶת צְמִיחָתוֹ בִּכְאֵב וָרָז
וַיְרַחֵם אוֹתָה וַיֶּאֱהָבֶנָּה